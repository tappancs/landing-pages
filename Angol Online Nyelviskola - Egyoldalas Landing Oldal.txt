Angol Online Nyelviskola - 
Egyoldalas Landing Oldal




⚠️ Fontos technikai tudnivaló a feladat elvégzéséhez:
Kérlek, hogy ezt a gyakorlati feladatot külön aldomainen készítsd el, és ne a gyakorló oldalad egyik aloldalaként.
Ennek több oka is van:
– Így valós projekthez hasonló módon tanulod meg felépíteni a weboldal struktúráját és átadását.
– Ez segít abban is, hogy a későbbiekben portfólióként tudd használni a munkáidat.
– Nekem is könnyebb így átnéznem és értékelnem a munkádat, mert nem keveredik más tartalommal.
Ha nem tudod, hogyan hozd létre az aldomaint, az alap tanfolyamok között keresd az ide tartozó anyagrészt.




* Cél és célközönség
   * A cél egy ingyenes ajándékot kínáló, egylapos landing oldal létrehozása, amely az angol online nyelviskola népszerűsítését szolgálja és új diákokat toboroz. 
   * A célközönség elsősorban 18-45 éves emberek, akik szeretnének angolul tanulni vagy fejleszteni a nyelvtudásukat. 
   * A landing oldalnak letisztultnak és vonzónak kell lennie, hogy a látogatók feliratkozzanak az ingyenes anyagért és érdeklődjenek a nyelviskola iránt.


* Dizájn
   * Az egylapos landing oldalnak letisztult, modern és felhasználóbarát dizájnnal kell rendelkeznie, hogy a látogatók könnyen átlássák a tartalmat és azonnal feliratkozhassanak az ingyenes anyagért. 
   * Az oldalon található összes elemnek - beleértve a szöveget, a képeket és a CTA gombokat is - egyértelműnek kell lennie, és ösztönöznie kell a felhasználót a kívánt művelet végrehajtására.


* Vizuális elemek és stílus
   * Használj olyan színeket, amelyek jól tükrözik az angol nyelvtanulás és a közösségi élmény dinamikáját. A színpalettának harmonikusnak és kellemesnek kell lennie a szemnek. 
   * A tipográfia legyen egyszerű és könnyen olvasható, hogy a látogatók könnyen feldolgozhassák az információkat.
   * Az ikonok és grafikák legyenek minimalista stílusúak, hogy vizuálisan támogassák a szöveget és hozzájáruljanak az oldal áttekinthetőségéhez.
   * Használj minőségi képeket és vizuális elemeket, amelyek támogatják a közösségi és tanulási élményt, mint például emberek, akik együtt tanulnak, vagy angol nyelvű könyvek és oktatóanyagok.
   * Reszponzív dizájn - A landing oldalnak reszponzív dizájnnal kell rendelkeznie, hogy minden eszközön (asztali számítógép, laptop, tablet, okostelefon) megfelelően jelenjen meg és működjön.
   * Interakció és animáció - Az interaktív elemek és animációk használata növeli a landing oldal vizuális vonzerejét és dinamizmusát. Gondolj a hover effektekre (egér ráhúzási effekt), a CTA gombokra, animációkra (lottie files) , amelyek mind hozzájárulnak az oldal interaktivitásához és növelik a felhasználói élményt. - De semmiképp ne vidd túlzásba a használatukat! Maradjon az oldal egyszerű és letisztut




* Tartalom és struktúra


Az egylapos landing oldal az alábbi szekciókból áll:


1. Szakasz
* Egy rövid, figyelemfelkeltő szlogen, pl. "Fejleszd angolodat ingyen - kezdj ma!"
* Egy központi kép vagy grafika.
* Egy "Kérem az ingyenes e-bookot" gomb, amely egy rövid feliratkozási űrlaphoz vezet.


2. Szakasz
* Ingyenes ajándék bemutatása
   * Egy rövid leírás az ingyenes anyagról (pl. "Töltsd le az exkluzív angol nyelvtani összefoglalónkat, amely segít a gyors fejlődésben!").


     3. Szakasz
* Miért válaszd ezt az e-bookot?
   * Három vagy négy fő előny kiemelése


     4. Szakasz
* Feliratkozás
   * Egy rövid űrlap, amelyre a látogatók feliratkozhatnak az ingyenes anyagért.


     5. Szakasz
* Kapcsolat
   * A nyelviskola elérhetőségei (e-mail, telefon, közösségi média), hogy a látogatók könnyen kapcsolatba léphessenek az iskolával további információért vagy kérdéseikkel.


     6. Szakasz
* Footer
   * Copyright © 2024 Minden jog fenntartva!
   * Adatvédelmi Nyilatkozat




A landing oldal szövege:


Fejleszd angolodat ingyen - kezdj ma!


Szerezd meg most az exkluzív INGYENES e-bookunkat: "Angol nyelvtani trükkök a gyors fejlődésért"


[ KÉREM AZ INGYENES E-BOOKOT ]


—---------------------------------------------------------------------------------------------


Töltsd le az exkluzív angol nyelvtani összefoglalónkat, amely segít a gyors fejlődésben!


Ez az e-book tele van praktikus tippekkel és trükkökkel, amelyek segítenek abban, hogy könnyen és gyorsan fejleszd angoltudásodat. Fedezd fel a legjobb módszereket, amelyekkel a tanulás szórakoztatóvá válik!


—---------------------------------------------------------------------------------------------


Miért válaszd ezt az e-bookot?


* Könnyen érthető és használható: A legfontosabb nyelvtani szabályokat gyakorlati példákkal illusztráljuk.
* Hatékony tanulás: Tippek és trükkök, amelyek segítenek könnyebben megjegyezni a szabályokat és alkalmazni azokat a gyakorlatban.
* Időtakarékos: Az e-book segít gyorsabban elsajátítani az angol nyelvet és javítani a kommunikációs képességeidet.
* Fiatalos és dinamikus stílus: A szöveg közérthető és szórakoztató, hogy a tanulás élvezetes legyen.


—---------------------------------------------------------------------------------------------


Ne habozz tovább, töltsd le az ingyenes e-bookot, és kezd el fejleszteni angoltudásodat ma!


Hogy szólíthatunk?
[ NÉV ]
E-mail címed:
[ E-MAIL CÍM ]


[ KÉREM AZ INGYENES E-BOOKOT ]


—---------------------------------------------------------------------------------------------


Ismerd meg az Angol Online Nyelviskolát!


A mi nyelviskolánk személyre szabott tanulási tervekkel, tapasztalt tanárokkal és interaktív órákkal vár. 


Ha bármilyen kérdésed vagy észrevételed van, ne habozz kapcsolatba lépni velünk! Mindig örülünk, ha segíthetünk.


E-mail: info@angolnyelviskola.com




Közösségi média: Facebook, Instagram, Twitter




Adatkezelési nyilatkozat


Az Angol Online Nyelviskola elkötelezett az Ön személyes adatainak védelme mellett. Ebben a nyilatkozatban leírjuk, hogyan gyűjtjük, kezeljük és védelmezzük személyes adatait.


Adatgyűjtés: Az Ön által megadott személyes adatokat (név, e-mail cím) azért gyűjtjük, hogy lehetővé tegyük az ingyenes anyag letöltését, és információt tudjunk küldeni Önnek az iskolánkról.


Adatkezelés: Az adatokat biztonságos szerveren tároljuk, és csak arra használjuk, hogy teljesítsük az Ön által kért szolgáltatást. Az adatokat nem adjuk tovább harmadik feleknek, kivéve, ha törvényi kötelezettségünk van rá.


Hozzáférés és módosítás: Ön bármikor kérheti személyes adatainak megtekintését, módosítását vagy törlését, valamint kérheti, hogy ne használjuk adatait marketing célokra.


Biztonság: Megfelelő technikai és szervezeti intézkedéseket alkalmazunk, hogy megvédjük személyes adatait az illetéktelen hozzáférés és vesztés ellen.


Cookie-k: Weboldalunk cookie-kat (sütiket) használ a felhasználói élmény javítása és a weboldal hatékony működése érdekében. A cookie-k kezeléséről további információt a Cookie-szabályzatunkban talál.


Ha bármilyen kérdése van az adatkezeléssel kapcsolatban, kérjük, lépjen kapcsolatba velünk a következő e-mail címen: adatvedelem@angolnyelviskola.com.
Ha elkészültél a munkával, akkor mindenképpen nézd át, hogy a csekklista alapján is tényleg mindent megcsináltál-e: https://tanfolyam.webvezer.hu/courses/ellenorzo-csekklista-weboldalkesziteshez/

Ha szeretnéd, hogy átnézzük, kielemezzük a munkád, javaslatokat tegyünk, hogy hogyan tudnád még jobbá tenni, készíts nekünk egy adminisztrátor jogú felhasználót, hogy belülről is alaposan átnézhessük az oldalt https://tanfolyam.webvezer.hu/lessons/uj-felhasznaloi-fiok-letrehozasa/
 A felhasználónévhez add meg, hogy webvezer , az e-mail címhez pedig ezt: munka@webvezer.hu.  


⚠️ Ha ezzel megvagy, küldd el nekünk a weboldal linkjét és a nevedet e-mailben a munka@webvezer.hu e-mail címünkre. (https://tanfolyam.webvezer.hu/ - ilyen formában másold ki a böngészősávból). ⚠️


FONTOS! A munkádat csak abban az esetben tudjuk átnézni, ha előzetesen te már át ellenőrizted azt a csekklista alapján, és úgy gondolod, hogy mindent megcsináltál benne, amit kell.